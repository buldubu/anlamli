---
layout: post
title: Yaşamaya Dair - III
categories: [şiir]
tags: [şiir, Nazim Hikmet]
comments: true
contributor: bbyalcinkaya
---

Bu dünya soğuyacak,\
yıldızların arasında bir yıldız,\
&nbsp;&nbsp;&nbsp;&nbsp;&nbsp;&nbsp;&nbsp;&nbsp;hem de en ufacıklarından,\
mavi kadifede bir yaldız zerresi yani,\
&nbsp;&nbsp;&nbsp;&nbsp;&nbsp;&nbsp;&nbsp;&nbsp;yani bu koskocaman dünyamız.\
\
Bu dünya soğuyacak günün birinde,\
hatta bir buz yığını\
yahut ölü bir bulut gibi de değil,\
boş bir ceviz gibi yuvarlanacak\
&nbsp;&nbsp;&nbsp;&nbsp;&nbsp;&nbsp;&nbsp;&nbsp;zifiri karanlıkta uçsuz bucaksız.\
\
Şimdiden çekilecek acısı bunun,\
duyulacak mahzunluğu şimdiden.\
Böylesine sevilecek bu dünya\
"Yaşadım" diyebilmen için...\
